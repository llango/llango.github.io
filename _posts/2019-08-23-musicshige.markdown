---
layout: post
title:  "粉了赵方婧/《蝶恋花》词系列8首"
author: '凉葱落'
date:   2019-08-23 04:05:18 +0800
img: 20190823.jpg
---
<br>
<h5 style="color:#999; font-size:12px;font-weight:300">图为上周日晚散步那边拍的。</h5>
<br>
<br>

1、《蝶恋花·庭院深深深几许》<br>
<br>
欧阳修<br>
<br>
庭院深深深几许，杨柳堆烟，帘幕无重数。<br>
玉勒雕鞍游冶处，楼高不见章台路。<br>
雨横风狂三月暮，门掩黄昏，无计留春住。<br>
泪眼问花花不语，乱红飞过秋千去。<br>
<br>
<br>
2、《蝶恋花·伫倚危楼风细细》<br>
<br>
柳永<br>
<br>
伫倚危楼风细细，望极春愁，黯黯生天际。<br>
草色烟光残照里，无言谁会凭栏意。<br>
拟把疏狂图一醉，对酒当歌，强乐还无味。<br>
衣带渐宽终不悔，为伊消得人憔悴。<br>
<br>
<br>
<br>
3、《蝶恋花·春景》<br>
<br>
苏轼<br>
<br>
花褪残红青杏小，燕子飞时，绿水人家绕。<br>
枝上柳绵吹又少，天涯何处无芳草！<br>
墙里秋千墙外道，墙外行人，墙里佳人笑。<br>
笑渐不闻声渐悄，多情却被无情恼。<br>
<br>
<br>
<br>
4、《蝶恋花·槛菊愁烟兰泣露》<br>
<br>
晏殊<br>
<br>
槛菊愁烟兰泣露，罗幕轻寒，燕子双飞去。<br>
明月不谙离恨苦，斜光到晓穿朱户。<br>
昨夜西风凋碧树，独上高楼，望尽天涯路。<br>
欲寄彩笺兼尺素，山长水阔知何处？<br>
<br>
<br>
<br>

5、《蝶恋花·醉别西楼醒不记》<br>
<br>
晏几道<br>
<br>
醉别西楼醒不记，春梦秋云，聚散真容易。<br>
斜月半窗还少睡，画屏闲展吴山翠。<br>
衣上酒痕诗里字，点点行行，总是凄凉意。<br>
红烛自怜无好计，夜寒空替人垂泪。<br>
<br>
<br>
<br>
6、《蝶恋花·几许伤春春复暮》<br>
<br>
贺铸<br>
<br>
几许伤春春复暮，杨柳清阴，偏碍游丝度。<br>
天际小山桃叶步，白头花满湔裙处。<br>
竟日微吟长短句，帘影灯昏，心寄胡琴语。<br>
数点雨声风约住，朦胧淡月云来去。<br>
<br>
<br>
<br>
7、《蝶恋花·帘幕风轻双语燕》<br>
<br>
晏殊<br>
<br>
帘幕风轻双语燕，午醉醒来，柳絮飞撩乱。<br>
心事一春犹未见。馀花落尽青苔院。<br>
百尺朱楼闲倚遍，薄雨浓云，抵死遮人面。<br>
消息未知归早晚。斜阳只送平波远。<br>
<br>
<br>
<br>
8、《蝶恋花·答李淑一》<br>
<br>
毛泽东<br>
<br>
我失骄杨君失柳，杨柳轻飏直上重霄九。<br>
问讯吴刚何所有，吴刚捧出桂花酒。<br>
寂寞嫦娥舒广袖，万里长空且为忠魂舞。<br>
忽报人间曾伏虎，泪飞顿作倾盆雨。<br>



{注意：由于音乐调用的是网易云音乐的iframe框架，因此加载慢，多点几次，慢慢点，耐心等等就可以播放了}
<iframe frameborder="0" src="//music.163.com/outchain/player?type=0&id=2952333049&auto=1&height=430" allowfullscreen style="width:100%;height:400px"></iframe>
